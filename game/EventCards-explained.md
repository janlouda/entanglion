## Dodatečné vysvětlení k vybraným kartám kvantových událostí

**Bennett**

Charles Henry Bennett (narozený 1943) je fyzik a teoretický informatik, který pracoval ve výzkumných laboratoří IBM. Pomohl svým výzkumem objasnit vzájemný vztah mezi fyzikou a informacemi, zejména v oblasti kvantových počítačů. S Gillesem Brassardem objevil koncept kvantové kryptografie a je jedním ze zakladatelů moderní teorie kvantových informací (viz Bennettovy čtyři zákony kvantových informací). V roce 1993 objevili Bennett a Brassard ve spolupráci s ostatními „kvantovou teleportaci“ - přenos stavu mezi částicemi na velkou vzdálenost. Nejedná se o přenos částice jako takové, jak by se z názvu mohlo zdát, ale skutečně jen o přenos kvantového stavu (tj. skupinu pozorovatelných veličin, jejichž prostřednictvím jsou vlastnosti daného systému nebo částice plně určeny). Částice, mezi kterými dochází k přenosu, musí být kvantově provázané.

**Heisenberg**

Werner Karl Heisenberg (5. prosince 1901 Würzburg – 1. února 1976 Mnichov) byl německý teoretický fyzik, matematik a filozof, jemuž byla za podíl na objevu kvantové mechaniky v roce 1932 udělena Nobelova cena za fyziku. Heisenberg jako první sestavil matematický model atomu pomocí maticového výpočtu. Společně s Maxem Bornem a Pascualem Jordanem je zakladatelem tzv. maticové kvantové mechaniky – popisu atomu v relativistickém pojetí fyziky (tzv. Heisenbergova-Bornova-Jordanova mechanika).Jeho nejznámějším a nejproslulejším objevem je slavný tzv. Heisenbergův princip neurčitosti.

**Tunelový jev**

Tunelový jev (též kvantové tunelování) je kvantový jev známý z kvantové mechaniky, při němž částice porušuje principy klasické fyziky tím, že prochází potenciálovou bariérou, která je vyšší než energie částice. Pokud je energie částice menší než výška bariéry, pak by se podle klasické mechaniky měla částice od takové bariéry odrazit zpět. Klasická mechanika neumožňuje průchod takové částice skrz bariéru. Kvantová mechanika však částici umožňuje, aby s určitou pravděpodobností prošla skrz potenciálovou bariéru (odtud také pochází označení tunelování).
