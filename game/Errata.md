# Errata
Tato stránka objasňuje pravidla, která nejsou v přiloženém návodu hry jednoznačna. 

> Máte dotaz? Pak prosím [založte nový problém](../../../issues) a dejte nám vědět!

## V jakém pořadí  mám počítat planety při zahrání karty "Záhadná interakce na dálku"?
Počítáte obdobně jako u karty Heisenberg: začínáte na planetě OMEGA NULA a počítáte podle směru hodinových ručiček. Počítáte pouze volné planety (kde není umístěna žádná součást kvantového počítače) od OMEGA NULA. Např. OMEGA NULA a OMEGA JEDNA nejsou obsazeny. Pokud hodíte číslo jedna umístíte žeton na OMEGA JEDNA.

## Co se stane, pokud je líznuta akční karta "SONDA" při zahrání karty "Mechanik"? 
Akční karta SONDA má okamžitý účinek. Tj. ihned po líznutí akční karty SONDA hoďte kostkou proti obraně a zjistěte, zda se vašim lodím podařilo sondě vyhnout. Teprve poté si lízněte náhradní kartu za SONDU a pokračujte podle instrukcí na kartě "Mechanik".

## Co se stane, pokud na některé z planet PSI PLUS, PSI MINUS, PHI PLUS nebo PHI MINUS zahraju akční kartu CNOT?
Pokud jsou lodě na některé z výše uvedených planet (symbolizující tzv. Bellovy stavy v kvantovém světě) a hráč zahraje akční kartu CNOT, pak se loď, která zahrála tuto kartu vrací do galaxie Centarious a druhá loď do galaxie Superious (např. z pozice PHI PLUS se hráč, který zahrál akční kartu CNOT přesune na Centarious NULA a druhý hráč na Superious PLUS). 

## Kolik akčních karet mohu zahrát využitím karty "Mechanik"?
Mohu zahrát žádnou, jednu nebo dvě karty, podle uvážení. Karty (nebo karta) které zbydou se odhodí.
