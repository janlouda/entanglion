# Karty kvantových událostí

- **Bennett**. Kartu si ponechte, můžete ji zahrát v některém z následujících tahů. Zahrajete-li kartu, můžete teleportovat jednu ze spoluhráčových součástí kvantového počítače na svou loď nebo jednu svoji součást teleportovat na spoluhráčovu loď. _S trochou úsilí může být kvantový stav teleportován - tj. přenesen z jednoho místa na druhé._
- **Bit Flip Error**. Nastavte riziko odhalení na první ze čtyřek. _Všimli jste si, že z kvantových motorů vychází zelená a modrá záře. Hodnoty na ovládacím panelu ukazují, že se motory samy zkalibrovaly._
- **Heisenberg**. Kartu si ponechte, můžete ji zahrát v některém z následujících tahů. Zahrajete-li kartu, hoďte kostkou Entanglionu (osmistěnka). Hodnota vám určí planetu, na kterou lodě přemístěte. Začněte počítat od planety OMEGA NULA po směru hodinových ručiček. Orbitální obranu v tomto případě ignorujte. _Na  základně narazíte na vysokého muže v placatém klobouku, který vám dám malou modrou kartu. "Zkuste tohle, nebudete litovat!" řekne, než zmizí._
- **Kvantová kombinatorika (Quantum Shuffle)**. Zamíchejte karty kvantových událostí stejně jako na začátku hry a lízněte si novou kartu. _Někdy se věci, které se mají stát, nestanou._
- **Tunelový jev (Quantum Tunnel)**. Kartu si ponechte, můžete ji zahrát v některém z následujících tahů. Karta vám umožní obejít orbitální nebo pozemní obranu. Použití karty se nepočítá jako tah hráče. _Když se procházíte po základně, vrazí do vás cizí člověk a podá vám podivné zařízení. "Vím, co chystáte," řekne spiklenecky, "a je nebezpečné jít tam sám. Vemte si tohle!"_
- **Schrödinger**. Zvyšte riziko odhalení o jednu pozici. _Někdy je kočka živá a někdy ne. To zjistíte jedině tak, že se podíváte._
- **Záhadná interakce na dálku (Spooky Action)**. Otočte své získané součásti kvantového počítače rubem nahoru, promíchejte je a jednu náhodně vyberte. Hoďte kostkou Entanglionu (osmistěnka) a podle hozeného čísla odpočítejte volné planety od OMEGA NULA po směru hodinových ručiček. Na planetu, kde se zastavíte, umístěte náhodně vybranou součást kvantového počítače. Zbylé získané součásti vraťte zpět na svoji loď. Tato karta nemá účinek, pokud nemáte na lodi žádné součásti kvantového počítače. _"Pozor! Bylo detekováno kvantové rušení. Prosím, zkontrolujte motory." hlásí lodní navigační systém. Po kontrole zjistíte, že jedna součást kvantového počítače chybí._
- **Mechanik (The Mechanic)**. Kartu si ponechte, můžete ji zahrát v některém z následujících tahů. Při využití karty odložte své akční karty bokem, lízněte si tři nové akční karty, ze kterých můžete až dvě odehrát. V tomto tahu zároveň obejdete orbitální obranu. Nevyužité akční karty odložte. _Na základně jste potkali kvantového mechanika, který se přidal k vaší posádce!_
- **Kolaps vlnové funkce (Wave Function Collapse)**. Snižte riziko odhalení o dvě pozice. _Zaslechli jste hlasitý praskavý zvuk a výpadkem proudu se celá loď ponořila se do tmy. Po opětovném nahození palubní počítač hlásí, že výkon kvantových motorů se zvýšil._
